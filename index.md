---
layout: default
---



# ග්‍රැෆික් නිර්මාණ තරගය - 
# සිංහල අකුරු හා ටෛපොග්‍රැග්‍රැෆි නිර්මාණකරණ තරග අවකාශය


සහස් වස් ගණනක දිගු ඉතිහාසයක් ඇති සිංහල අකුර ජනතාවට වඩාත් සමීප වන්නේ වසර 280 කට පෙර සිංහල මුද්‍රණය ඇරඹීමත් සමඟයි. මුද්‍රණයත් සමඟ සැකසුණු නව පසුබිම පදනමක් කර ගනිමින් නව මාධ්‍යයන් ඔස්සේ සිදු වූ සිංහල අකුරේ විකාශනය සමරන්නට තරම් වටනා දෙයක්.

‘සිංහල ටෙෙපොග්‍රැෆි නිර්මාණ’ තරගාවලිය, සිංහල අකුරේ හැඩතල ගැන සිතන ඔබගේ සහභාගීත්වය එ් අනගි අවස්ථාවේ අායෝජනය කරන්නට ඔබට ලැබෙන අමිල අවකාශයක්. ඔබගේ නිර්මාණශීලීත්වයත්, නිර්මාණකරණයට අැති ලැදියාවත් දක්ෂතාවයත් තරග අවකාශයේ එළිදක්වා ජයග්‍රහණය තහවුරු කරගන්න. 

[Typoday - 2017](http://typoday.in/) සහභාගීත්වය සඳහා ප්‍රවේශපත්‍ර 6 ක් ඔබ වෙනුවෙන් සූදානම්.

Typoday - 2107, පෙබරවාරි 23, 24 සහ 25 දිනයන් හි බස්නාහිර පළාත් සෞන්දර්ය නිකේතනයේ පැවැත්වෙන ජාත්‍යන්තර සහභාගීත්වය අැති වැඩසටහනකි. එය අකුරු පිළිබඳ උනන්දුව දක්වන සැමටත් විශේෂයෙන් සිංහල අකුරු එදිනෙදා නිර්මාණකරණය සඳහා භාවිතා කරන නිර්මාණවේදීන් සියල්ලන්ටමත් නව දැනුම, නව නිර්මාණ අවස්ථා සහ සහයෝගීත්වය උදාකරන එළඹුමක් ද වේ.

<div style="float:left;" class="fb-share-button" data-href="http://akurucollective.com/" data-layout="button" data-size="small" data-mobile-iframe="true"><a class="fb-xfbml-parse-ignore" target="_blank" href="https://www.facebook.com/sharer/sharer.php?u=http%3A%2F%2Fakurucollective.com%2F&amp;src=sdkpreparse">Share</a></div>

<a  class="twitter-share-button"
  href="https://twitter.com/intent/tweet?text=දැන්ම ලියාපදිචි වන්න෴සිංහල අකුරු හා ටෙෙපොග්‍රැෆි නිර්මාණකරණ තරග අවකාශය෴෴෴ http://akurucollective.com/"
  >
Tweet</a>


## තරග විස්තර 

තරග අවකාශය නිර්මාණ ධාරා තුනක් යටතේ වෙයි. එක් ධාරාවකින් ජයග්‍රාහකයින් දෙදෙනෙකු තෝරාගැනේ. 
සෑම නිර්මාණයකම අන්තර්ගතයන් සඳහා අවශ්‍ය වන විස්තර [ගූග්ල් ඩ්‍රයිව්](https://docs.google.com/document/d/1T7tuPborhmaizRrh3Uvlm3ahO6VKGoi0Y_pI1kwS7Fk/pub) ලියවිල්ලේ සපයා අැත.

- පෝස්ටර් නිර්මාණයක්  
ගාලු සාහිත්‍ය උළෙලේ සිංහල දිනය සඳහා පෝස්ටරයක්
A2 ප්‍රමාණය, අවශ්‍යතාව පරිදි ඕනෑම පරාසයක වර්ණ සංයුතියක් භාවිතා කළ හැක

- ටිකට් නිර්මාණයක්  
ස්ටේජස් තියටර් ගෘෘප් නිශ්පාදනය කරන කලුමාලි නාට්‍යයේ සිංහල දර්ශන වාරය සඳහා ටිකටයක්
සෙන්ටිමීටර් 21 x 10 ප්‍රමාණය, ලෑන්ඩ්ස්කේප්

- ප්‍රවෘත්ති වෙබ් පිටුවක්  
පික්සල් 1500 ක් පළලින් ඕනෑම උසකට

## කොන්දේසි

තරගයේ සහභාගීත්ව අවකාශය ඕනෑම කෙනෙකු සඳහා විවෘතයි. වයස් සීමාවක් නැත.
තරඟ අවකාශය නිර්මාණ ධාරා 3 ක් යටතේ වෙයි. එ් එ් ධාරාවේ යෙදෙන නිර්මාණ සඳහා අවශ්‍ය වන අාදර්ශ  පෙළ කෙටුම්පත් [මෙම සබැඳියෙහි](https://docs.google.com/document/d/1T7tuPborhmaizRrh3Uvlm3ahO6VKGoi0Y_pI1kwS7Fk/pub) සපයා අැත. ඔබගේ නිර්මාණය සඳහා ගැලපෙන පරිදි එ් අාදර්ශ කෙටුම්පත් වෙනස්කරගැනීමට හැකියාව අැත. නමුදු, නිර්මාණය මඟින් සන්නිවේදනය විය යුතු සියලු තොරතුරු අවසන් නිර්මාණයේ අන්තර්ගත විය යුතුය.  

- එක් තරඟකරුවෙකුට / කාරියකට තම අභිමතය පරිදි නිර්මාණ ධාරා එකක් හෝ වැඩි ගණනක් ඔස්සේ නිර්මාණ ඉදිරිපත් කළ හැක. එක් නිර්මාණ ධාරාවකින් ඉදරිපත් කළ හැක්කේ එක් නිර්මාණයක් පමණි. එහෙයින් එක් තරගකරුවෙකුට / කාරියකට ඉදිරිපත් කළ හැකි උපරිම නිර්මාන සංඛ්‍යාව 03 ක් වේ.

- සියලුම නිර්මාණ සිිංහල යුනිකේත තාක්ෂණය භාවිතයෙන් සිදුකළ යුතුය. අවශ්‍යනම්, අදාලවන පෙළ/ පාඨ සඳහා [මෙම සබැඳියෙහි](https://docs.google.com/document/d/1T7tuPborhmaizRrh3Uvlm3ahO6VKGoi0Y_pI1kwS7Fk/pub) අැති විස්තරයේ සඳහන් අන්තර්ගතය යොදාගත හැකිය.  

- නිර්මාණ සඳහා ඡායාරූප යොදාගන්නේ නම් එ් සඳහා වන කතෘ අයිතිය තහවුරු කළහැකි විය යුතුය.

- නිර්මාණය නිර්මාණකරුවාගේ ස්වීය නිර්මාණයක් බව තහවුරු කරගැනීම උදෙසා එහි ඩිජිටල් මුල්පිටපත tif, svg හෝ xcf යන යම් අාකාරයකින් උඩුගත කළ යුතුය.

- තරඟය සඳහා ඔබේ සහභාගීත්වය 2017 පෙබරවාරි 18 දහවල් 12 ට පෙර තරඟය සඳහා ලියාපදිංචි වී තහවුරු කරන්න. 

- නිර්මාණයේ ඩිජිටල් මුල්පිටපත (tif, svg හෝ xcf) සහ අවසන් නිර්මාණයේ jpeg පිටපත හෝ pdf පිටපත 2017 පෙබරවාරි 20 දහවල් 12 ට පෙර 
hello@akurucollective.com වෙබ් ලිපිනයට උඩුගත කළ යුතුයි.


[දැන්ම ලියාපදිචි වන්න](https://docs.google.com/forms/d/e/1FAIpQLScEzvBfXEU_DTotQSw_sGWnYkLw88N9gS0hAIa4sBtAaqal7Q/viewform){:.register}

<p id="timer"></p>


## වැඩි විස්තර සඳහා

- [සිංහල යුනිකෝඩ් සමූහය - Sinhala Unicode Group](https://groups.google.com/forum/#!forum/sinhala-unicode) හරහා ඔබට ඇති ගැටළු ගැන විමසිය හැකිය.
- [ අකුරු සාමූහිකයහි  ෆේස්බුක් පිටුව](https://www.facebook.com/akurucollective/) 

## නිබඳව ඇසෙන පැණ

### තරගය යුනිකේත සඳහා සීමා වන්නේ ඇයි?  
පවතින ලෝක සම්මතයන්  යටතේ පරිඝනක අාශ්‍රිත අක්ෂර හැසිරවීමේ කටයුතු සඳහා වන එකම සම්මතය අන්තර්ජාතික යුනිකේත සම්මතයයි. වර්තමානයේ සිංහල හසුරුවන පරිඝනක පරිශීලකයන්ගෙන් බහුතරය යුනිකේත භාවිතා කරතත් තවමත් යුනිකේත සම්මතයෙන් පිටත සිංහල යෙදීම් හා බැඳුණු පිරිසක් සිටින බවත් ක්‍රමක්‍රමයෙන් මේ පිරිස අඩුවන බවත් තහවුරු වූ දෘෂ්‍යමාන කරුණක්. නමුදු සිංහල බස අන්තර්ජාතිකව පිළිගැනීමට බඳුන්කරවන යුනිකේත සම්මතය ඩිජිටල් ලෝකයේ සිංහලයේ පැවැත්ම තහවුරු කරන්නට අැති එකම මඟ වන හෙයින් එ් සඳහා සහභාගීත්වයේ අවධානය වර්ධනය කිරීම මෙම සීමා කිරීමේ අරමුණයි.

### තරගය නිදහස් මෘදුකාංග වලින කරන නිර්මාණයක්ම විය යුත්තේ ඇයි?  
භාවිතයේ අැති ග්‍රැෆික් නිර්මාණකරණය සඳහා භාවිතාවන මෘදුකාංග අතරින් සිංහල යුනිකේත සම්මතය සඳහා සහයෝගය දක්වන්නේ නිදහස් මෘදුකාංග පමණි. එහෙයින් මෙම අවශ්‍යතාවය සපුරාලීම අනිවාර්‍ය වේ. (බහුලව භාවිතා වන අැඩෝබි මෘදුකාංග කිසිවක් සිංහල යුනිකේත සඳහා සහයෝගය දක්වන්නේ නැති අතර උනන්දුව දක්වන පරිශීලකයෙකුට සංවර්ධනය කිරීම සඳහා මෘදුකාංගවල ප්‍රභව කේත ලබාදෙන්නේද නැත. වැඩිදුරටත් අැඩෝබි විසින් තම මෘදුකාංගවල සිංහල භාවිතය සංවර්ධනය කිරීම උදෙසා මේ වනතෙක් කිසිම ප්‍රගමනාත්මක පියවරක් ගෙන නැත.)

### ඇඩෝබි මෘදුකාංග යුනිකේත නිර්මාණ සඳහා සහයෝගය නොදක්වන්නේ ඇයි?  
අැඩෝබි මෘදුකාංග භාවිතා කරන පිරිසෙන් සිංහල භාවිතා කරන පිරිස ඉතා සීමිත වෙයි. අැඩෝබි ලාභය පෙරදැරි කරගෙන ක්‍රියාත්මක වන සමාගමක් වන හෙයින් සිංහල යුනිකෝඩ් සඳහා සහයෝගය සැපැයීම ඔවුනට උත්තේජනයක් සපයන්නේ නැති අතර එය ඔවුනගේ ප්‍රමුඛතා ලැයිස්තුවෙහි ද නැත.

### යුනිකේත සඳහා සහයෝගය දක්වන සිංහල ෆොන්ට මොනවාද, සොයාගත හැක්කේ කෙලෙසද?

අන්තර්ජාලයෙන් භාගත කරගත හැකි බහුතරයක් සිංහල ෆොන්ට යුනිකේත සම්මතයන් සඳහා සහයෝගය දක්වන්නේ නැත. එහෙයින්ම, වර්ධනය වන පරිඝනක සහ මුද්‍රණ තාක්ෂණය තුල එ් ෆොන්ට කිසිවකට දිගුකාලීන පැවැත්මක්ද නැත. සම්මතයකින් තොර, දිගුකාලීන පැවැත්මක් නැති, එකිනෙකට වෙනස්වන භාවිතයන් රැසක් කිසිසේත්ම කාර්‍යක්ෂම වන්නේද නැත. එහෙයින් යුනිකේත ක්‍රමය සඳහා සහයෝගය දක්වන පහත (ඔබට අවශ්‍ය සම්පත් ලබාගත හැකි තැන් යටතේ) දක්වා අැති ෆොන්ට පමණක් භාවිතා කිරීම සඳහා උනන්දු වීම ප්‍රවර්ධනය කරනු ලැබේ.

[දැන්ම ලියාපදිචි වන්න](https://docs.google.com/forms/d/e/1FAIpQLScEzvBfXEU_DTotQSw_sGWnYkLw88N9gS0hAIa4sBtAaqal7Q/viewform){:.register}

 
## ඔබට අවශ්‍ය සම්පත් ලබාගත හැකි තැන්

### සිංහල යුනිකේත ෆොන්ට එකතුව

සිංහල යුනිකේත සම්මතයන්ට අනුකූලව සකස් කල ෆොන්ට පහළ දැක්වෙන ස්ථාන වලින් භාගත කර හැකිය. මෙම පිටුවෙහි දැක්වෙන ෆොන්ට වල අයිතිය ඒ ඒ පාර්ශවයන් සතු වෙයි.

- [ICTA සිංහල ෆොන්ට් එකතුව ](https://www.icta.lk/fonts/)
- [mooniak සිංහල හා දෙමල ෆොන්ට් එකතුව](https://drive.google.com/drive/folders/0B-5mpXa8HrFVUjVoc1FBOTZoSDQ?usp=sharing)
- [Google නෝටෝ සෑන්ස් සිංහල ](https://www.google.com/get/noto/#sans-sinh)
- ඉස්කෝල පොත සහ නිර්මල: Windows මෙහෙයුම් පද්ධතිය සමග නොමිලේ ලැබේ 
- සිංහල සංගම් සහ සිංහල MN : macOS මෙහෙයුම් පද්ධතිය සමග නොමිලේ ලැබේ

මීට අමතරව වෙනත්  ඕනෑම සිංහල යුනිකේත ෆොන්ට්යක් මෙම තරගය සඳහා භාවිත කල හැකිය.
මෙය තෝරාගැනීමකින් තොරව සකස්කළ ලැයිස්තුවකි, වෙනත් ෆොන්ට මෙම ලයිස්තුවට එක කිරීමට අපට  ඊ මේල් පනිවිඩයකින් දන්වන්න.

### නිදහස් මෘදුකාංග භාගත කිරීම සහ අදාල සබැඳි


#### ගිම්ප් GIMP

ගිම්ප්; වින්ඩෝස්, ඇපල්, ලිනක්ස් සහ තවත් මෙහෙයුුම් පද්ධති ගණනාවකටම සහයෝගය දක්වන රාස්ටර් සංස්කරණය සඳහා සැකසූ සම්පූර්ණයෙන්ම නිදහස් මෘදුකාංගයකි. [GIMP](https://www.gimp.org/)

#### ඉන්ක්ස්කේප් Inkscape

ඉන්ක්ස්කේප්; වින්ඩෝස්, ඇපල්, ලිනක්ස් සහ තවත් මෙහෙයුුම් පද්ධති ගණනාවකටම සහයෝගය දක්වන වෙක්ටර් සංස්කරණය සඳහා සැකසූ සම්පූර්ණයෙන්ම නිදහස් මෘදුකාංගයකි.[Inkscape](https://inkscape.org/en/)

#### ස්ක්‍රිබස් Scribus

ස්ක්‍රිබස්; වින්ඩෝස්, ඇපල්, ලිනක්ස් සහ තවත් මෙහෙයුුම් පද්ධති ගණනාවකටම සහයෝගය දක්වන පිටු සැකසුම් නිර්මාණය සඳහා සැකසූ සම්පූර්ණයෙන්ම නිදහස් මෘදුකාංගයකි. [Scribus](https://www.scribus.net/)



[දැන්ම ලියාපදිචි වන්න](https://docs.google.com/forms/d/e/1FAIpQLScEzvBfXEU_DTotQSw_sGWnYkLw88N9gS0hAIa4sBtAaqal7Q/viewform){:.register}

<div style="float:left;" class="fb-share-button" data-href="http://akurucollective.com/" data-layout="button" data-size="small" data-mobile-iframe="true"><a class="fb-xfbml-parse-ignore" target="_blank" href="https://www.facebook.com/sharer/sharer.php?u=http%3A%2F%2Fakurucollective.com%2F&amp;src=sdkpreparse">Share</a></div>

<a  class="twitter-share-button"
  href="https://twitter.com/intent/tweet?text=දැන්ම ලියාපදිචි වන්න෴සිංහල අකුරු හා ටෙෙපොග්‍රැෆි නිර්මාණකරණ තරග අවකාශය෴෴෴ http://akurucollective.com/"
  >
Tweet</a>


# ෴෴෴෴෴෴ 

# ෴෴෴ 

# ෴෴

# ෴





# අකුරු ගැන කතාවක් 

මිනිස් ඉතිහාසයේ දන්නා කාලයක පටන් මේ වනතෙක් සෑම බසකම අකුරු ප්‍රකටව පෙනෙන පරිද්දෙන් පරිණාමය වී තිබේ. එය සිංහල අකුරු සඳහාද පොදු සත්‍යයකි. ගල්කුළු මතත්, පුස්කොළ මතත් ලියැවී මින් වසර 280 කට පෙර වර්ෂ 1737 දී කුලුඳුලේ කඩදාසි මත තෙරැපුණු සිංහල අච්චු අකුරු දැන් ඩිජිටල් තාක්ෂණයෙන් පරිඝණකයක ටයිප්සෙට් කොට ලේසර් තාක්ෂණයෙන් මුද්‍රණය කරනු ලැබේ.

තාක්ෂණයේ ක්‍රමික දියුණුව මිනිස් ජීවිත වලට බලපාන්නේ එ් හා බැඳි මිනිස් දිවියේ කාර්‍යසිද්ධිය ඉහලනැංවීම උදෙසා වන යම් යම් සම්මතයන් පිහිටුවා ගෙන පවත්වාගැනීම සිදුවේ. සියලුම අාකාරයේ නවීන තාක්ෂණයන් සඳහා එය පොදු කරුණකි. ඉඳින් සයිබර් ලෝකය මිනිස් වැඩ ලෝකයේ වැඩි ප්‍රතිශතයක් අත්කරගන්නා හෙට දවසේ සිංහලයේ මිහිර අපේ ඉදිරි පරපුරේ දායාදයක් වනු දකිනු රිසි නම් එ් සඳහා අැවැසි කටයුතු අද අදම සිදුකළ යුතු වෙයි. නැතහොත් අප අපගේ වගකීම නිසි ලෙස ඉටු නොකළා වෙයි.

පරිඝණක ආශ්‍රිත අක්ෂර කේතීකරණ සම්මතයක් ලෙස 1987 වසරේ ඇරැඹුණු යුනිකෝඩ් පිරිවිතර සම්මතයන් සිංහලට නැඟෙන්නේ ‘විශ්වකේත’ නැතහොත් ‘යුනිකේත’ නමිනි. ඉඳින් විශ්වය සඳහාම සැකසූ කේතන සම්මතයන් නොසලකා හරින්නට අප සිටින්නේ වෙනත් සමාන්තර විශ්වයකද? විශ්වීය සම්මතය නොසලකා හරින තාක් අපට වන්නේ විශ්වයෙන් පිටමංව සිටින්නටයි.

කරුණු එපරිදි වුවත් රටක් ලෙස බලන්නේ නම් අප තවමත් සිටින්නේ මේ ලෝක සම්මතයන් හා ගවු ගණනක් පිටුපසිනි. සිංහල යුනිකෝඩ් සම්මතයන් සිංහල දේශයේ භාවිත වන්නේ සීමිත වශයෙනි. එයින් පැනනඟින ගැටළු බොහෝමයක් තිබේ. මූලික වශයෙන් අන්තර්ජාල සෙවුම් යන්ත්‍රයක සිංහල අන්තර්ගතයන් සොයන්නේ නම් යුනිකෝඩ් සම්මතයෙන් පිට වූ යෙදුම් සෙවීමේ අන්තර්ගත වන්නේ නැත. 

සිංහල බසත් එ් හා බැඳි සිංහල සංස්කෘතියත් ඉදිරියට අවිච්ඡින්නව පවතින්නට නම්, සිංහලයාගේ නිර්මාණ කෞශල්‍යයේ අග්‍ර ඵලයක් වන සිංහල අකුරු ජීවමානව ඉදිරියට පවතින්නට නම් අද දවසේ එ් සඳහා කළයුතු වැඩ කොටසක් තිබේ. අපද ඔබද එහි කොටස්කරුවන් වන්නෙමු.
 
ඉදින් අපි හෙට දවස ගැන සිතන්නෙමු. ඔබේ සහභාගීත්වය ඔබද හෙට දවස ගැන සිතන බවට පැහැදිලි සලකුණකි.


----


<div class="fb-like" data-href="https://www.facebook.com/akurucollective/" data-layout="standard" data-action="like" data-size="small" data-show-faces="true" data-share="true"></div>


#### අකුරු සාමූහිකය 

අකුරු යනු අක්ෂර පිළිබඳව උනන්දුවක් දක්වන විවිධ ක්ෂේත්‍ර  නියෝජනය කරන පිරිසකගෙන් සැදුම්ලත්  ශ්‍රී  ලාංකික සාමූහිකයකි.  
සම්බන්ධවන්න [hello@akurucollective.com](<a href="mailto:hello@akurucollective.com")



<br>


 © 2017 Akuru Collective අකුරු සාමූහිකය  

This work is licensed under a <a rel="license" href="http://creativecommons.org/licenses/by-nc/4.0/">Creative Commons Attribution-NonCommercial 4.0 International License.






